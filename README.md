# Seminarski rad - Razlika između programskih jezika C i C++

### Teme i grupe za seminarske radove

Prilikom izrade seminarskog rada treba koristiti [LaTeX šablon koji se nalazi ovde.](http://www.itkomunikacija.matf.bg.ac.rs/tnp/2020/materijali/sablon_za_seminarski_rad.zip)


## Seminarski rad treba da zadovoljava sledeće uslove:
    sadrži 7-9 strana (sa naslovnom stranicom, stranom sa sadržajem, tekstom i referencama)
    sadrži bar jednu tabelu
    sadrži bar jednu listu
    sadrži bar jednu sliku
    sadrži pravilno navedenu listu referenci, pri čemu referenci treba da bude bar 5
    rad se prevodi bez prijavljenih grešaka. 

Platforma za pretraživanje naučnih radova - [Google scholar](https://scholar.google.com/)

## Rokovi za izradu seminarskog rada:
    predaja seminarskog rada do 15. novembra - za dodatnih 5 poena
    predaja seminarskog rada do 21. novembra - za spisak stvari koje treba popraviti (biće gotov do 28. novembra)
    završiti seminarski rad  do 1.  decembra - da bismo mogli da radimo prezentaciju
    rad mora biti predat do izlaska na psimeni deo ispita



## GITHUB uputstvo za postavljanje seminarskog rada i praćenje izmena

Svaki student koji radi seminarski treba da ima po jedan personalizovan nalog na github-u sa svojim imenom i prezimenom. Ukoliko nemate nalog, potrebno je da ga napravite.

Na po jednom nalogu iz svake grupe treba napraviti **public repozitorijum** sa nazivom N_TNP2022, gde je N redni broj seminarskog za tu grupu, na primer za grupu 1 to je 1_TNP2022. U ovom repozitorijumu treba da bude istorija rada na seminarskom za tu grupu.

Svaki član grupe treba da ima **približno jednak doprinos**, odnosno **da se u istoriji izmena vidi da je aktivno učestvovao u izradi seminarskog rada** (da je kod sebe pod svojim nalogom pravio izmene koje je zatim postavljao na zajednički repozitorijum). Neće biti prihvatljivo obrazloženje da ste radili zajedno na jednom računaru i da je samo jedan student postavljao izmene. Treba voditi računa da doprinos bude vidljiv i da je ujednačen.

Kratak spisak komandi za rad sa github-om možete naći [ovde.](http://www.itkomunikacija.matf.bg.ac.rs/tnp/2022/GitHub-kratko_uputstvo.txt)


## Predaja seminarskog rada

Seminarski rad nazovite na sledeći način: 

    RedniBrojTemeIzTabele_Prezime1Prezime2Prezime3Prezime4.tex

Na primer, 1_GavrilovicPetrovicLazicMarkovic.tex, 1_GavrilovicPetrovicLazicMarkovic.pdf. **Svi fajlovi koji su neophodni za kreiranje odgovarajućeg pdf dokumenta (slika, dodatne biblioteke...), kao i dobijeni pdf, potrebno je da budu postavljeni u repozitorijumu.**

Kada je seminarski rad spreman za pregledanje pošaljite link do github repozitorijuma preko [Google forme.](https://forms.gle/wTFoXg2A9fYjMzcH9)


## Prezentacija

### Slajdovi

Prezentaciju nazovite na sledeći način: 

    RedniBrojTemeIzTabele_prezentacija_Prezime1Prezime2Prezime3Prezime4.tex

Na primer, 1_prezentacija_GavrilovicPetrovicLazicMarkovic.tex, 1_prezentacija_GavrilovicPetrovicLazicMarkovic.pdf. Svi fajlovi koji su neophodni za kreiranje odgovarajućeg pdf dokumenta (slika, dodatne biblioteke...), kao i dobijeni pdf, potrebno je da budu postavljeni u repozitorijumu.

Prezentacija treba da ima od 7 do 9 stranica i mora da bude gotova pre usmenog izlaganja. Prezentacije ne šaljete posebno, **već je samo potrebno da su na repozitorijumu u kome je i seminarski rad do trenutka usmene odbrane.**


### Usmeno izlaganje

Na usmeno izlaganje treba da dođu svi članovi grupe i da **ukupno u 12 minuta, a po 3 minuta svako, izlože obrađenu temu**

Usmena izlaganja su planirana za drugu polovinu novembra (ko uradi sve ranije) i decembar, a biće održana po rasporedu koji će biti objavljen nakon predaje seminarskih radova. **Sva usmena izlaganja moraju biti realizovana do kraja decembra.**


### Važno

Da biste dobili bodove za prezentaciju (za slajdove maksimum 20 i za usmeno izlaganje maksimum 10) neophodno je da imate usmeno izlaganje. Odnosno, **nije moguće samo uraditi slajdove i dobiti bodove za njih, bez da učestvujete u usmenom izlaganju.**



### Bonus:

Da bih motivisala još aktivniji rad na seminarskom radu, ko uradi i pošalje pravilan seminarski do 15. novembra dobiće bonus 5 poena. Ovih 5 poena se dodaje na ukupan broj poena nakon što se po ostalim pravilima stekne uslov za uspešno polaganje ispita. Odnosno, **bonus bodovi se dodaju na osvojen broj bodova nakon što osvojite bar 12 poena na pismenom ispitu i 51 poen ukupno.**
